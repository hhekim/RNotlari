---
title: Nedir?
author: Hakan Hekim
date: '2020-10-01'
aliases:
  - about-us
  - about-rnotlari
  - contact
description: R Notları nedir
---

Bu blog, dünyada yaygın olarak kullanılan, ancak hakkında Türkçe fazla materyal olmayan R programlama dilinin öğrenilmesine ve kullanılmasına katkı sağlamak amacıyla oluşturulmuştur.

Burada R ile alakalı temel bilgiler ve analiz yaparken yahut başkalarının yaptıkları analizleri incelerken gördüğüm kullanışlı teknikleri anlatan yazılar bulunmaktadır. Dolayısıyla materyalin bir kısmı kısmen veya tamamen başkalarından alıntı olacaktır. Alıntılara ilişkin bilgi yazı içerisinde paylaşılacaktır. Siz de bu blogdan faydalanırken bunu göz önünde bulundurarak burada yayınlanan materyali kullanabilirsiniz.

Elbetteki kodlamalarda hatalar olabilir. Yahut daha kısa ve özenli yazılabilecek bir kod uzun ve karmaşık bir biçimde yazılmış olabilir. Bu sebeple kendi analizinizi yaparken sadece kopyala/yapıştır yapmayın ve kodları dikkatlice inceleyin, gerekli düzeltmeleri yapın ve doğru olduğuna emin olunca kullanın. Eskilerin dediği gibi kırk kere ölçüp bir kere biçin.

Yayın başlıklarının üstünde yayının içeriğine ilişkin `tag`lar bulunmaktadır. Bunlara tıklandığında benzer yayınlara ait sıralı bir liste oluşacaktır. `category`ler de benzer bir fonksiyon görmektedir, ancak `tag`lara göre daha genel başlıklardan oluşmaktadır.  `tag`ların ve yayın kategorilerinin listesi sayfanın sağında da yer almaktadır. Sayfanın sağında yer alan diğer bir gruplama aracı da `series`. Dizi şeklinde anlatılan konular bu etiket altına toplanacaktır.

Burada bulunan materyalin tamamını [GitHub](https://github.com/hhekim/RNotlari) ambarında bulabilirsiniz.