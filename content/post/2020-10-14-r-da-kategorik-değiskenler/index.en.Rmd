---
title: R'da kategorik değişkenler
author: Hakan Hekim
date: '2020-10-14'
categories:
  - Temel R
tags:
  - factor
slug:
  - r-da-kategorik-değiskenler
description: Faktör türü veriler ve kullanımı.
featured: yes
shareImage: /logos/slogo.jpeg
codeMaxLines: 10
codeLineNumbers: no
figurePositionShow: yes
---

Çoğu zaman istatistiksel analizlerde bazı değişkenleri kategorik değişken haline dönüştürme ihtiyacı duyarız. R ile yeni değişkenler oluşturmak ve mevcut değişkenleri kategorik değişken olarak kodlamak kolaylıkla yapılabilir. Şimdi bunu nasıl yapacağımızı `mtcars` veriseti üzerinden görelim. Öncelikli olarak verisetimizdeki değişkenler ve değişken tiplerini `str()` komutuyla tekrar görelim.

```{r}
str(mtcars)
```

`vs` değişkeninin numerik olarak tanımlandığını görüyoruz. Belli istatistiksel analizleri yapabilmek için değişkenlerin kategorik değişken olarak kodlanmaları gerekmektedir. Şimdi `vs` değişkenini kategorik olarak yeniden kodlayalım. R’da kategorik değişkenlerin türü faktördur. Yeni değişkenleri `factor()` fonksiyonuyla aşağıdaki şekilde üretebiliriz:

```{r}
mtcars1 <- mtcars
mtcars1$vsFac <- factor(mtcars1$vs)
str(mtcars1)
```

Bu işlemi yaparken veriye etiket de ekliyebiliriz;

```{r}
mtcars1$vsFac <- factor(mtcars1$vs, levels = c(0,1), labels = c("V-type","Straight"))
str(mtcars1)
```

Burada `levels` parametresiyle hangi değerin labels parametresinde tanımlanan etiketi alacağı tanımlanıyor. Böylelikle V tipi motorlar için "V-type" ve normal motorlar için "Straight" etiketlerini kullanmış olduk. Bu etiketler grafiklerin daha anlaşılır olmasına katkı yapacaklardır.
